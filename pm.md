Julspel

Vincent Nilsson, 24/2/2025

Inledning
Sedan Oktober 2024 så har jag arbetat med att göra ett jultemat spel i syfte att ha fått göra något i kursen webbutveckling 2. Jag jobbade mest individuellt, men också lite i en större grupp.


Bakgrund
Vi började med att planera spelet i en grupp med 5 personer, två av dem estetare. Vi bestämde spelets innehåll, genre, mål och mekaniker. Vi gjorde det under fyra olika tillfällen. Efter det så satte jag igång med programmeringen. Först så råkade jag kopiera kod från en tidigare lektion. När det inte funkade så följde jag en tutorial på YouTube men resultatet av det blev inget bättre. Sedan så bestämde jag mig att ändra på spelets idé helt och hållet eftersom att det hade gått för mycket tid. Jag kopierade kod till en Dinosaur Game-klon av min lärare Jens och ersatte huvudkaraktärens spritesheet med den som jag hade fått från en av estetarna i gruppen. Efter det så var spelet äntligen klart. 


Positiva erfarenheter
En sak som gick bra var att planera spelet. Det gick för det mesta ut att sitta vid ett bord och bara komma på idéer till spelet. För att upprepa denna framgång så tror jag att det är viktigt att man inte stressar och övertänker vad ett projekt ska innehålla.


Negativa erfarenheter
Något som inte gick så bra var att programmera själva spelet. Anledningen till detta var att vi planerade spelet i grupp men kodade det individuellt och fick inte reda på att det skulle göras individuellt tills när vi nästan hade planerat klart. Om jag hade vetat från första början att programmeringen skulle göras individuellt så hade jag anpassat planeringen till mina egna förmågor och kunskaper. I framtiden om jag jobbar på liknande projekt så får jag anta att hela projektet ska kunna göras och utföras av mig individuellt.


Sammanfattning
Resultatet var ett spel som inte blev väldigt likt det vi planerade. Jag har lärt mig att om man vill att resultatet ska bli likt det man föreställer sig från början så ska man vara kunning inom det man jobbar med. Spelet kan definitivt utvecklas, man skulle kunna göra en passande bakgrund, mellangrund och förgrund. Man skulle kanske kunna göra flera olika levlar med olika hinder och distanser som man måste springa för att klara av den.